# Koodi-Kokkuporge-Hansa-Hack
Programmeerimisvõistlus, kus tarkvara insenerid võtavad mõõtu low-code/no-code VS traditsioonilise programmeerimise kiiruses. 


## Üldine Kirjeldus:
Võistlus kestab kokku 4 tundi, kus vähemalt kaks osavõtjat/meeskonda - üks keskendudes low-code/no-code lahendustele ja teine traditsioonilisele programmeerimisele - lahendavad etteantud ülesandeid. Võistlus koosneb kahest 1-tunnisest programmeerimisseansist, millele järgnevad hindamis- ja arutelusessioonid.


## Reeglid:
### Ülesannete Esitamine ja Aktsepteerimine:
1. Iga osavõtja/meeskond esitab ühe ülesande, mida nad peavad suutma lahendada 1 tunni jooksul.
1. Ülesanded ei tohi sisaldada piiravaid tingimusi, nagu konkreetse andmebaasi kasutamise nõue.
1. Vastas-osavõtja/meeskond peab ülesande aktsepteerima vähemalt 2 nädalat enne võistlust.

### Programmeerimise Seansid:
1. Iga ülesande lahendamiseks on aega 1 tund.
1. Programmeerimine toimub paralleelselt, kus mõlemad osavõtjad/meeskonnad töötavad samaaegselt.
1. Kogu programmeerimisprotsess kuvatakse reaalajas suurele ekraanile.

### Koodi Kirjutamine ja Ressursside Kasutamine:
1. Koodi kopeerimine on keelatud, välja arvatud URL-id, sertifikaadid ja paroolid.
1. Lubatud on maha kirjutada või kasutada spikreid.
1. AI kasutamine on lubatud, kuid AI-promptide kopeerimine on keelatud.
1. Võib kasutada open source komponente, kuid ette kirjutatud enda komponente kasutada ei tohi.

### Hindamine ja Arutelu:
1. Pärast iga programmeerimisseanssi toimub tulemuste läbivaatamine ja hindamine, millele järgneb arutelu.
1. Iga meeskond esitab oma lahenduse koos selgitustega hindamiseks.
1. Hindamise ja arutelu jaoks on ette nähtud umbes 1 tund.


### Võistluse Lõpp:
1. Võistlus lõpeb pärast teise ülesande hindamist ja arutelu.
1. Võitjat ei kuulutata; rõhk on õppimisel ja kogemuste jagamisel.

### Täiendavad Märkused:
Koostöö ja Õppimine: Võistlus on mõeldud oskuste arendamiseks ja kogemuste jagamiseks, mitte ainult võitmiseks.
